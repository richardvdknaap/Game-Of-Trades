Herkansingsopdracht
===================

*Let op:* Deze opdracht is alleen bedoeld voor de mensen die dit blok vorig jaar gedaan hebben en het opnieuw moeten doen.

Doe je dit blok voor het eerst, lees dan [de reguliere opdracht](OPDRACHT.md).

Inleiding
---------

Het leven van een Handelaar is altijd aan verandering onderhevig en tegelijkertijd blijft veel bij het zelfde.
De balans van de macht schuift maar het land, en de handel, die blijft.
  
Zo ook dit jaar. Het is anders, maar toch lijkt het op vorig jaar. 
Weet je niet meer hoe vorig jaar was, lees dan de introductie van de reguliere opdracht om te herinneren.

Opdracht 1
==========

De wereld is niet veranderd, hoogstens zijn er wat meer details die vroeger niet zo opvielen. 
Een ijzige wind uit het noorden, draken-vuur uit het zuiden.
 
Zonder Wereld kan de Handelaar niet, daarom is deze opdracht is gelijk aan de reguliere opdracht 1.  

Opdracht 2
==========

De Handelaar wil nog steeds van A naar B, alleen nu op een andere manier. 

Wanneer je vorig jaar het Ant Race algoritme geïmplementeerd hebt, implementeer dan nu A-Ster.
En andersom, wanneer je vorig jaar A-Ster hebt geïmplementeerd, implementeer dan het Ant Race algoritme. 
Heb je vorig jaar iets anders geïmplementeerd kies dan voor A-Ster.         

De acceptatie criteria zijn gelijk aan die van de reguliere opdracht 2.

Opdracht 3
==========

Public relations zijn nog steeds belangrijk voor de Handelaar, dus wil hij nog steeds een steden tour maken.
Ook hier geld dat het algoritme van vorig jaar echt niet meer kan, kies dus een ander, goed werkend, algoritme en implementeer dat.

De acceptatie criteria van opdracht 3 zijn gelijk aan die van de reguliere opdracht.

Opdracht 4
==========

Waar vorig jaar het grootste risico op bedrijfsongevallen lag rondom King's Landing; onthoofdingen en ongelukken met Wild Fire; 
is dit jaar veel turbulenter. Naast de reguliere partijen die strijden om de macht is er nu ook de dreiging uit het noorden en het leger van Daenerys, vergezeld van draken. Genoeg om spontaan geen trek meer te hebben in je lunch.

Bedrijfseconomisch heeft dit ook gevolgen. Waar je vroeger gewoon nog Brood kon pendelen tussen Riverrun en Gulltown, een stabiele route met een fijne marge, is dit nu vrijwel onmogelijk geworden. Een vaste route is op het ogenblik een garantie voor een overval of verbranding door een van de strijdende partijen.   

Enkel flink winst maken, zoals in de reguliere opdracht 4, is niet meer genoeg; om risico te spreiden moet nu iedere keer een ander product verhandeld worden.   
 
Dat wil zeggen dat wanneer je Brood hebt gekocht in Riverrun en verkocht hebt in Gulltown, mag het plan daarna verder geen Brood meer verhandelen, enkel andere producten.

Heeft het plan alle producten een keer verhandeld, dan is het klaar.
   
 
Eisen aan de opdracht:
----------------------

* het algoritme moet gebruik maken van het eigen kortste pad algoritme van een eerdere opdracht.
* het handelsplan moet geen zetten doen die niet kunnen.
* het handelsplan moet `NavigeerActie`s aanleveren voor beweging (geen BeweegActies). 
* Het handelsplan moet kwalitatief goed zijn (dwz winst maken en liefst veel!).
* Het handelsplan moet telkens een ander product verhandelen. 
* Het handelsplan moet eindigen wanneer er geen nieuwe producten meer verhandeld kunnen worden.
* Het handelsplan moet efficiënt berekend worden.

Tips
----

* De tips van de reguliere opdracht 4 zijn ook op deze opdracht van toepassing.
* `HandelsPositie` heeft ten opzichte van vorig jaar een aantal extra velden die handig kunnen zijn om te gebruiken.
* Het kan handig zijn om een methode te maken die twee Handelsposities met elkaar vergelijkt en aangeeft hoeveel beter de een is ten opzichte van de ander.
 